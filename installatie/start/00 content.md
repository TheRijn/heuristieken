# Installatie-instructies

Voor dit vak ga je samen programmeren en dan loont het om ervoor te zorgen dat iedereen dezelfde programma's gebruikt en kan gebruiken. Daarom vind je op deze pagina's instructies voor het opzetten van een werkomgeving voor dit vak.

> Heb je de minor Programmeren gedaan? Dan is de kans groot dat je _al_ het onderstaande al hebt geïnstalleerd.

> Heb je de minor AI gedaan? Dan heb je al een editor, pip/conda, python, en git, maar nog geen check50.

Effectief ga je straks vijf dingen installeren, mocht je deze nog niet hebben:

1. Een code editor, hier raden we [Visual Studio Code](https://code.visualstudio.com/) of [pulsar](https://pulsar-edit.dev/) aan.
1. Een Python (3.X) installatie
1. `pip` of `conda` om Python packages mee te installeren
1. `git` om samen te werken
1. Eventueel `check50` om de behaalde resultaten te controleren. Het is aan te raden dat in ieder geval één van de groepsleden dit heeft geïnstalleerd.

**Let op:** installatie van `check50` op Windows is wat gecompliceerd, dus neem dat mee in de keuze voor wie het installeert en wie niet!

Hoe je dit doet verschilt per besturingssysteem en daarvoor moet je even doorklikken naar de voor jou relevante pagina:

- [Windows](/installatie/windows)
- [macOS](/installatie/macos)
- [Linux](/installatie/linux)
